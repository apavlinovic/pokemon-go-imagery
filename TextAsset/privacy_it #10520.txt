<b>Informativa sulla privacy di Pokémon GO</b>

<b>Ultimo aggiornamento: 1 novembre 2017</b>

La protezione della privacy dell’utente (o del proprio figlio autorizzato) è molto importante per Niantic, Inc. (“<b>Niantic</b>”, "<b>noi</b>", "<b>nostro</b>", o "<b>ci</b>"). Con questo in mente, stiamo fornendo la presente Informativa sulla privacy per spiegare le nostre pratiche relative alla raccolta, all’utilizzo e alla divulgazione delle informazioni che riceviamo attraverso i servizi del nostro videogioco Pokémon GO, accessibile mediante la nostra applicazione per dispositivi mobili (l’“<b>App</b>”). Per facilitare la lettura della presente Informativa sulla privacy, i nostri servizi, l’App e il nostro sito web disponibili sul sito http://pokemongo.nianticlabs.com e http://www.pokemongolive.com (il “<b>Sito</b>”) sono denominati collettivamente i “<b>Servizi</b>”. La presente Informativa sulla privacy non si applica ai siti web, ai servizi o alle applicazioni di terze parti, anche se accessibili tramite uno dei nostri Servizi.

<b>1. REVISIONI ALLA PRESENTE INFORMATIVA SULLA PRIVACY</b>

<b>TUTTE LE INFORMAZIONI RACCOLTE TRAMITE I NOSTRI SERVIZI SONO COPERTE DALL’INFORMATIVA SULLA PRIVACY IN VIGORE NEL MOMENTO IN CUI TALI INFORMAZIONI VENGONO RACCOLTE. È POSSIBILE CHE DI TANTO IN TANTO LA PRESENTE INFORMATIVA SULLA PRIVACY VENGA RIVISTA. SE APPORTIAMO MODIFICHE RILEVANTI ALLA PRESENTE INFORMATIVA SULLA PRIVACY, COMPRESE EVENTUALI MODIFICHE CON EFFETTO RETROATTIVO, INFORMEREMO L’UTENTE DI TALI MODIFICHE PUBBLICANDOLE SUI SERVIZI O INVIANDOGLI UN’E-MAIL O ALTRA NOTIFICA, E AGGIORNEREMO LA “DATA DELL’ULTIMO AGGIORNAMENTO” SOPRA MENZIONATA A INDICARE QUANDO SONO STATE APPORTATE TALI MODIFICHE.</b>

<b>2. RACCOLTA E UTILIZZO DELLE INFORMAZIONI</b>

a. <i>Informazioni raccolte o ricevute dall’utente (o dal proprio figlio autorizzato).</i>

Il nostro obiettivo primario nella raccolta delle informazioni è quello di fornire e migliorare i nostri Servizi, per gestire l’utilizzo dei Servizi da parte dell’utente (o del proprio figlio autorizzato), e consentire allo stesso (o al proprio figlio autorizzato) di usufruire ed esplorare facilmente i nostri Servizi.

i. <i>Informazioni sull’account.</i>

Durante il gioco e quando l’utente (o il proprio figlio autorizzato) si registra per creare un account con noi (“<b>Account</b>”), raccoglieremo alcune informazioni che possono essere utilizzate per identificare o riconoscere l’utente (o il proprio figlio autorizzato) (“<b>PII</b>”). In particolare, dato che occorre disporre di un account con Google, con il Club Allenatori di Pokémon (“<b>CAP</b>”) o con Facebook prima di registrarsi per creare un Account, raccoglieremo PII (come ad esempio, l’indirizzo e-mail di Google, l’indirizzo e-mail registrato con il CAP e/o l’indirizzo e-mail registrato con Facebook) a cui le impostazioni sulla privacy con Google, con il CAP o con Facebook ci consentiranno di accedere.

La registrazione di un account del CAP richiederà di fornire la data di nascita dell’utente (che potrebbe essere lui stesso o il proprio figlio autorizzato) e il nome utente per il CAP. Tali informazioni saranno condivise con noi (consultare il paragrafo “Account con bambini” di seguito per maggiori informazioni in merito).

ii. <i>Informazioni sul gioco.</i>

Durante il gioco raccoglieremo alcune informazioni, come ad esempio il nome dell’utente (o del proprio figlio autorizzato) e i messaggi inviati ad altri utenti. Tali informazioni non consentiranno ad altri di identificare l’utente (o il proprio figlio autorizzato) a meno che lo stesso utente (o il proprio figlio autorizzato) non scelga di utilizzare il proprio nome reale (o quello del proprio figlio autorizzato) e altre informazioni di identificazione. Quando l’utente (o il proprio figlio autorizzato) crea un Account, raccoglieremo anche altre informazioni (come, ad esempio, il Paese e la lingua) che non possono essere utilizzate per identificare l’utente (o il proprio figlio autorizzato) a meno che non siano combinate con altre informazioni di identificazione.

iii. <i>Account con bambini.</i>

Rispettiamo i requisiti di consenso dei genitori verificabili imposti dal Children’s Online Privacy Protection Act (COPPA) e le leggi europee in materia di protezione dei dati (tra cui, a titolo esemplificativo ma non esaustivo, la Direttiva sulla protezione dei dati) attraverso un processo di verifica e consenso gestito dal CAP. Come descritto nei Termini d’uso (“<b>Termini</b>”), il genitore o il tutore legale (“<b>Genitore</b>”) di ciascun bambino di età inferiore ai 13 anni deve registrarsi presso The Pokémon Company International, Inc. (“<b>TPCI</b>”) attraverso il CAP prima di creare un Account. La registrazione di un account del CAP richiede che il Genitore di un bambino fornisca un indirizzo e-mail, un nome utente e la data di nascita. Per i residenti degli Stati Uniti, dopo che un Genitore ha registrato un account del CAP, TPCI verificherà la reale paternità o maternità chiedendo la somma della prima e dell’ultima cifra del numero di previdenza sociale del Genitore, nonché il proprio nome, data di nascita e indirizzo postale. TPCI non condividerà tali informazioni con noi. Dopo avere verificato la paternità o maternità, TPCI chiederà al Genitore di acconsentire alla creazione di un Account con noi. Qualora un Genitore non acconsenta all'accesso e all'utilizzo dei Servizi da parte di un bambino o non comunichi il proprio consenso attraverso il relativo processo di verifica, Niantic negherà la registrazione dell'Account del bambino in questione, impedirà l'accesso e l'utilizzo dei Servizi al bambino e garantirà che i dati di quest'ultimo non siano accessibili attraverso i Servizi.

I Genitori hanno il diritto di rifiutare l’ulteriore raccolta, utilizzo e/o divulgazione delle PII del loro figlio inviandoci notifica. Se apprendiamo di avere ricevuto PII da parte di un bambino di età inferiore ai 13 anni senza il consenso del Genitore, elimineremo l’Account del bambino e tutte le altre PII raccolte in concomitanza con tale Account.

I genitori di bambini di età inferiore ai 13 anni comprendono e accettano che TPCI e/o Niantic possono fornire informazioni raccolte mediante i Servizi a terzi che utilizzano tali informazioni per il solo scopo di amministrare o fornire i Servizi (ad esempio, servizi di monitoraggio della sicurezza da parte di terzi e società di web hosting).

iv. <i>Apple Watch - Termini supplementari riguardanti i dati dell'app Salute di Apple.</i>


Oltre che per le procedure di raccolta dei dati descritte di seguito nella presente Informativa sulla Privacy, quando utilizzate Pokémon GO con il vostro Apple Watch, utilizziamo le API di Apple HealthKit per leggere e/o scrivere, con il vostro consenso, determinati dati (come il conteggio dei passi, le calorie bruciate e la distanza percorsa) nel database dell'app Salute del vostro dispositivo (i "Dati dell'app Salute”). Potremmo archiviare i Dati dell'app Salute sui nostri server in associazione col vostro account utente di Pokémon GO. Utilizziamo i Dati dell'app Salute per fornire alcune funzionalità di gioco (come le distanze percorse per far schiudere le Uova) e per assicurarvi di ricevere dei "crediti" nella vostra app Salute di Apple per tutte le camminate da voi effettuate mentre giocate a Pokémon GO. Non utilizzeremo i Dati dell'app Salute per scopi di marketing o pubblicitari. Non conserviamo i Dati dell'app Salute su iCloud. Pokémon GO non può leggere il database dell'app Salute, né può scrivere su di esso, senza il vostro consenso.

b. <i>Informazioni raccolte usando cookie e altre tecnologie web.</i>

Come molti proprietari e operatori di siti web, usiamo strumenti di raccolta dati automatizzati come Cookie e Web Beacon per raccogliere determinate informazioni sul nostro Sito.

I “<b>Cookie</b>” sono piccoli file di testo depositati sul disco rigido da un server web quando l’utente (o il proprio figlio autorizzato) accede ai nostri Servizi. Possiamo utilizzare sia Cookie di sessione che Cookie persistenti per identificare l’accesso dell’utente (o del proprio figlio autorizzato) ai Servizi e informarci come e quando l’utente (o il proprio figlio autorizzato) interagisce con i nostri Servizi. Possiamo inoltre usare i Cookie per monitorare l’utilizzo aggregato e il routing del traffico web sui nostri Servizi, e personalizzarli e migliorarli. I Cookie di sessione vengono eliminati quando l’utente (o il proprio figlio autorizzato) si disconnette dai Servizi e chiude il browser. I Cookie persistenti rimangono sul computer dell’utente e identificheranno il modo in cui utilizza i Servizi nel tempo. Sebbene la maggior parte dei browser accetti i Cookie, l’utente può modificare le opzioni del proprio browser per smettere di accettare automaticamente i Cookie o chiedere conferma prima di accettarli. Si noti, tuttavia, che se non si accettano i Cookie, l’utente (o il proprio figlio autorizzato) potrebbe non essere in grado di accedere a tutte le porzioni o funzioni dei Servizi. Alcuni fornitori di servizi terzi da noi coinvolti (compresi inserzionisti terzi) potrebbero anche depositare i propri Cookie sul disco rigido dell’utente.

I “<b>Web Beacon</b>” (noti anche come web bug, pixel tag o GIF trasparenti) sono piccole immagini con un identificatore univoco che potrebbero essere incluse sui nostri Servizi per diversi scopi. Ad esempio, potremmo usare i Web Beacon per consegnare o comunicare con i Cookie, per monitorare e misurare le prestazioni dei nostri Servizi, per monitorare quanti visitatori visualizzano i nostri Servizi, e per monitorare l’efficacia della nostra pubblicità. A differenza dei Cookie, che vengono salvati sul disco rigido dell’utente i Web Beacon sono in genere integrati in modo invisibile nelle pagine web (o in un’e-mail).

c. <i>Informazioni relative all’utilizzo dei Servizi.</i>

I nostri server registrano automaticamente alcune informazioni sul modo in cui una persona utilizza i nostri Servizi (definiamo queste informazioni “<b>Dati di registro</b>”), che egli sia titolare o meno di un Account (in entrambi i casi, un “<b>Utente</b>”). I Dati di registro possono includere informazioni come l’indirizzo IP (Internet Protocol) dell’utente, l’agente, il tipo di browser, il sistema operativo, la pagina web che un Utente stava visitando prima di accedere ai nostri Servizi, le pagine o le funzioni dei nostri Servizi in cui un Utente navigava e il tempo trascorso su quelle pagine o funzioni, i termini di ricerca, i link sui nostri Servizi su cui un Utente ha fatto clic, e altre statistiche. Usiamo i Dati di registro per gestire i Servizi e li analizziamo (e questa operazione potrebbe coinvolgere terze parti) per migliorare, personalizzare e ottimizzare i nostri Servizi ampliandone le funzioni e la funzionalità, e adattandoli alle esigenze e preferenze dei nostri Utenti. Potremmo usare i Dati di registro o altre informazioni di una persona per generare informazioni aggregate non identificative su come vengono utilizzati i nostri Servizi e usare tali informazioni aggregate per comprendere e migliorare i nostri Servizi e gestire l’utilizzo degli stessi. Se coinvolgiamo una terza parte per analizzare i Dati di registro, ci assicureremo che tale terza parte rispetti i termini contrattuali richiedendole di elaborare tali Dati di registro in conformità alle leggi europee rilevanti in materia di protezione dei dati (tra cui, a titolo esemplificativo ma non esaustivo, la Direttiva sulla protezione dei dati).

d. <i>Informazioni sui dispositivo.</i>

Raccogliamo alcune informazioni  sul tuo dispositivo mobile (o del figlio autorizzato) quando tu (o il tuo figlio autorizzato) utilizzi i nostri Servizi, come un identificatore del dispositivo, le impostazioni dell’utente e il sistema operativo del tuo dispositivo (o del figlio autorizzato), informazioni sull’utilizzo di altre applicazioni installate sul tuo dispositivo (o del figlio autorizzato), nonché informazioni circa l’uso dei nostri Servizi durante l’utilizzo del dispositivo mobile. Potremmo utilizzare queste informazioni per fornire i Servizi e per migliorare e personalizzare i nostri Servizi per te (o per il tuo figlio autorizzato).

e. <i>Informazioni sulla posizione.</i>

L’App è un gioco che si basa sulla posizione. Raccogliamo e memorizziamo informazioni sulla posizione dell’utente (o del proprio figlio autorizzato) quando quest’ultimo utilizza la nostra App ed esegue azioni di gioco che utilizzano i servizi di posizione resi disponibili attraverso il sistema operativo del dispositivo mobile dell’utente (o del proprio figlio autorizzato), che fa uso della triangolazione dei ripetitori cellulari/mobili, della triangolazione Wi-Fi e/o del GPS. L’utente comprende e accetta che utilizzando la nostra App egli stesso (o il proprio figlio autorizzato) ci trasmetterà la posizione del proprio dispositivo (o del proprio figlio autorizzato) e alcune di tali informazioni relative alla posizione, insieme al proprio nome utente (o a quello del proprio figlio autorizzato), potrebbero essere condivise attraverso l’App. Ad esempio, quando si eseguono determinate azioni durante il gioco, il nome e la posizione dell’utente (o del proprio figlio autorizzato) potrebbero essere condivisi attraverso l’App con altri utenti che stanno giocando. Potremmo inoltre utilizzare le informazioni relative alla posizione per migliorare e personalizzare i nostri Servizi per l’utente (o per il proprio figlio autorizzato).

<b>3. INFORMAZIONI CONDIVISE CON TERZE PARTI</b>

Non condivideremo nessuna delle PII dell’utente (o del proprio figlio autorizzato) che abbiamo raccolto da o sull’utente (o da o sul proprio figlio autorizzato) ad eccezione di quanto descritto di seguito:

a. <i>Informazioni condivise con The Pokémon Company (“<b>TPC</b>”) e TPCI</i>

Se l’utente si registra per creare un Account e si riscontrano bug, errori o altri incidenti o problemi nel funzionamento o nello sviluppo dei Servizi, potremmo condividere le PII dell’utente (o del proprio figlio autorizzato) con TPC e/o TPCI se tale collaborazione è richiesta per indagare, diagnosticare, correggere e/o risolvere il problema. Tutte le informazioni che l’utente (o il proprio figlio autorizzato) fornisce direttamente a TPC e/o TPCI sono soggette all’informativa sulla privacy in vigore dell’azienda. Non ci riterremo responsabili delle pratiche e delle normative di TPC e TPCI sul contenuto, sulla privacy o sulla sicurezza.

b. <i>Informazioni condivise con i nostri fornitori di servizi.</i>

Potremmo coinvolgere fornitori di servizi terzi a collaborare con noi per gestire e fornire i Servizi. Tali fornitori di servizi terzi hanno accesso alle PII dell’utente (o del proprio figlio autorizzato) solo al fine di eseguire dei servizi per nostro conto e sono espressamente obbligati a tutelare le PII dell’utente (o del proprio figlio autorizzato) e a non divulgarle o utilizzarle per eventuali altri scopi.

c. <i>Informazioni condivise con terze parti.</i>

Potremmo condividere informazioni aggregate e non identificative con terze parti per ricerche e analisi, profili demografici e altri scopi simili. Tali informazioni non includeranno le PII dell’utente (o del proprio figlio autorizzato).

d. <i>Informazioni divulgate in relazione a transazioni commerciali.</i>

Le informazioni che raccogliamo dai nostri utenti, comprese le PII, sono considerate una risorsa aziendale. Pertanto, se veniamo acquisiti da una terza parte a seguito di una transazione, come una fusione, un’acquisizione o una vendita di attività, oppure se le nostre attività vengono acquisite da una terza parte nel caso in cui usciamo da un business o entriamo in bancarotta, alcune o tutte le nostre risorse, comprese le PII dell’utente (o del proprio figlio autorizzato) potrebbero essere divulgate o cedute a un acquirente terzo in relazione alla transazione. Nel caso di una tale transazione, daremo comunicazione all’utente della stessa e dell’opportunità per un periodo di 30 giorni di rifiutare la divulgazione o la cessione delle PII dell’utente (o del proprio figlio autorizzato) all’acquirente terzo in relazione alla transazione.

e. <i>Informazioni divulgate per la nostra tutela e la tutela di altri.</i>

Collaboriamo con funzionari del governo e dell’applicazione della legge o figure private per rispettare e far rispettare la legge. Potremmo divulgare informazioni sull’utente (o sul proprio figlio autorizzato) che sono in nostro possesso o controllo a funzionari del governo o dell’applicazione della legge o figure private nella misura in cui, a nostra esclusiva discrezione, riteniamo necessario o appropriato: (a) per rispondere a reclami e procedimenti legali (comprese citazioni in giudizio); (b) per tutelare la nostra proprietà, i nostri diritti e la nostra sicurezza e la proprietà, i diritti e la sicurezza di una terza parte o del pubblico in generale; e (c) per identificare e fermare tutte le attività che consideriamo illecite, poco etiche o legalmente perseguibili.

<b>4. LE SCELTE DELL’UTENTE</b>

Offriamo all’utente scelte relative alla raccolta, all’utilizzo e alla condivisione delle PII proprie (o del proprio figlio autorizzato) e le rispetteremo. Si noti che se l’utente decide di non fornirci le PII che richiediamo, egli (o il proprio figlio autorizzato) potrebbe non essere in grado di accedere ad alcune o a tutte le funzioni dei Servizi.

a. <i>Revoca del consenso dell’utente.</i>

L’utente ha il diritto di rifiutare l’ulteriore raccolta, utilizzo e/o divulgazione delle PII proprie (o del proprio figlio autorizzato) inviandoci notifica. Se l’utente ha acconsentito all’accesso e all’utilizzo, da parte sua (o del proprio figlio autorizzato), dei Servizi, ma desidera revocare tale consenso, può contattarci all’indirizzo pokemongo-privacy@nianticlabs.com per inviare la richiesta. Interromperemo immediatamente l’accesso e l’utilizzo, da parte dell’utente (o del proprio figlio autorizzato), dei Servizi e ci assicureremo che le PII dell’utente (o del proprio figlio autorizzato) non siano più pubblicamente accessibili attraverso i Servizi. Si noti, tuttavia, che se l’utente rifiuta l’ulteriore raccolta, utilizzo e/o divulgazione delle PII proprie (o del proprio figlio autorizzato), questi potrebbe non essere in grado di accedere e utilizzare tutti o parte dei Servizi.

b. <i>Possibilità di rinuncia.</i>

Per i residenti degli stati membri dell’Unione Europea e i Genitori di bambini autorizzati, se l’utente sceglie di iscriversi alla nostra mailing list (o sceglie di iscrivere il proprio figlio autorizzato alla nostra mailing list) durante la registrazione dell’Account, invieremo periodicamente a lui (o al proprio figlio autorizzato) newsletter ed e-mail gratuite che promuovono direttamente i nostri Servizi. Per tutti gli altri utenti, se l’utente non cancella l’iscrizione alla nostra mailing list (o non cancella l’iscrizione del proprio figlio autorizzato alla nostra mailing list) durante la registrazione dell’Account, invieremo periodicamente a lui (o al proprio figlio autorizzato) newsletter ed e-mail gratuite che promuovono direttamente i nostri Servizi. Quando riceverà tali comunicazioni promozionali da noi, l’utente (o il proprio figlio autorizzato) avrà l’opportunità di rinunciarvi (o attraverso il suo Account (o quello del proprio figlio autorizzato) o seguendo le istruzioni di cancellazione fornite nell’e-mail che lui (o il proprio figlio autorizzato) riceve. Dovendo inviare all’utente (o al proprio figlio autorizzato) determinate comunicazioni relative ai Servizi, l’utente (o il proprio figlio autorizzato) non potrà rinunciare a tali comunicazioni (ad esempio, comunicazioni relative alla presente Informativa sulla privacy).

c. <i>Accesso, modifica ed eliminazione delle informazioni dell’utente.</i>

I Genitori possono richiedere e ottenere l’accesso alle PII memorizzate sui loro figli di età inferiore a 13 anni contattandoci all’indirizzo pokemongo-privacy@nianticlabs.com. Se l’utente desidera che noi modifichiamo o eliminiamo le sue PII (o quelle del proprio figlio autorizzato) e/o il suo Account (o quello del proprio figlio autorizzato), oppure interrompere la fornitura delle sue PII (o quelle del proprio figlio autorizzato) a terze parti, inviare la richiesta contattandoci all’indirizzo pokemongo-privacy@nianticlabs.com. Provvederemo a modificare o eliminare le sue informazioni (o quelle del proprio figlio autorizzato) al più presto (se non diversamente consentito dalla legge vigente). Si noti, tuttavia, che alcune informazioni potrebbero rimanere in copie archiviate/di backup per i nostri archivi o secondo quanto previsto diversamente dalla legge.

<b>5. CONSERVAZIONE DELLE INFORMAZIONI</b>

A seguito della cessazione o disattivazione dell’Account dell’utente (o del proprio figlio autorizzato), Niantic, i suoi clienti, le sue affiliate o i suoi fornitori di servizi potrebbero conservare informazioni, comprese le informazioni sul profilo dell’utente (o del proprio figlio autorizzato), e il contenuto dell’utente per un periodo di tempo commercialmente ragionevole per scopi di backup, archiviazione e/o controllo. In caso di domande sulla cessazione o disattivazione dell’Account dell’utente (o del proprio figlio autorizzato), contattarci direttamente all’indirizzo pokemongo-privacy@nianticlabs.com.


<b>6. RISPOSTA A SEGNALI DI NON MONITORAGGIO</b>

I nostri Servizi non hanno la capacità di rispondere a segnali di “Non monitoraggio” ricevuti da vari browser web. Per maggiori informazioni sui segnali di monitoraggio dei browser e segnali di “Non monitoraggio”, visitare il sito http://allaboutdnt.org.

<b>7. LA SICUREZZA DELLE INFORMAZIONI</b>

Adottiamo misure amministrative, fisiche ed elettroniche adeguate, pensate per tutelare le informazioni che raccogliamo da e sull’utente o da e sul proprio figlio autorizzato dalla distruzione accidentale o illecita, dalla perdita accidentale o dall’accesso, dall’utilizzo, dalla modifica, dall’interferenza o dalla divulgazione non autorizzati. Si ricorda, tuttavia, che nessun metodo di trasmissione delle informazioni in Internet o la loro memorizzazione è completamente sicuro. Di conseguenza, non possiamo garantire l’assoluta sicurezza delle informazioni.

<b>8. LINK AD ALTRI SITI</b>

I nostri Servizi possono contenere link a siti web e servizi posseduti o gestiti da terze parti (individualmente, “Servizio di terze parti”). Tutte le informazioni che l’utente (o il proprio figlio autorizzato) fornisce su o a un Servizio di terze parti o che vengono raccolta da un Servizio di terze parti (tra cui Google, Facebook e il CAP) vengono fornite direttamente al proprietario od operatore del Servizio di terze parti e sono soggette all’informativa sulla privacy dello stesso. Non ci riterremo responsabili delle pratiche e delle normative dei Servizi di terze parti sul contenuto, sulla privacy o sulla sicurezza. Per tutelare le proprie informazioni (o quelle del proprio figlio autorizzato), consigliamo di leggere attentamente le normative sulla privacy di tutti i Servizi di terze parti a cui l’utente (o il proprio figlio autorizzato) accede tramite i nostri Servizi.

<b>9. TRASFERIMENTO INTERNAZIONALE</b>

Le PII dell’utente (o del proprio figlio autorizzato) potrebbero essere trasferite e mantenute su computer collocati al di fuori del proprio stato, provincia, paese o altra giurisdizione governativa in cui le leggi sulla privacy potrebbero non essere così protettive come quelle nella propria giurisdizione. Se l’utente risiede al di fuori degli Stati Uniti e sceglie di fornirci le sue PII (o quelle del proprio figlio autorizzato), queste potrebbero essere trasferite negli Stati Uniti, dove verranno elaborate. Ogni volta che trasferiamo le PII dell’utente (o del proprio figlio autorizzato) al di fuori della giurisdizione in cui l’utente (o il proprio figlio autorizzato) risiede, assicuriamo l’attuazione di misure di protezione adeguate in relazione alla loro sicurezza. L’utente potrebbe richiederci di trasferire le sue PII (o quelle del proprio figlio autorizzato) negli Stati Uniti, ma in tal caso potremmo non essere in grado di fornire a lui (o al proprio figlio autorizzato) alcuni o tutti i Servizi.

<b>10. DOMANDE?</b>

Contattarci all’indirizzo pokemongo-privacy@nianticlabs.com in caso di domande sulla nostra Informativa sulla privacy, o se si desidera effettuare un reclamo in relazione alla nostra raccolta, utilizzo o divulgazione delle proprie PII (o quelle del proprio figlio autorizzato) ai sensi della presente Informativa sulla privacy. Faremo il possibile per occuparci al più presto di qualsiasi reclamo che l’utente possa avere.
